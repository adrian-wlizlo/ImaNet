# Wyszukiwanie podobnych obrazów cyfrowych przy pomocy głębokich sieci neuronowych
Wykorzystaną bazą obrazów jest ImageNet. Składa się ona z 200 klas oraz 110 tys. obrazów.

Celem pracy jest stworzenie przykładowej implementacji wyszukiwania podobnych obrazów cyfrowych przy pomocy głębokich sieci neuronowych w języku programowania Python i środowisku Colab. Aspektem naukowym jest przeprowadzenie analizy skuteczności stworzonej implementacji. Natomiast tematyka pracy jest zaawansowanym problemem z obszaru uczenia maszynowego i sieci neuronowych. Zakres pracy obejmuje przegląd literatury z zakresu wyszukiwania podobnych obrazów cyfrowych przy użyciu głębokich sieci neuronowych oraz wykonanie własnej implementacji wraz z analizą skuteczności. Zaimplementowany został jeden model własny oraz dwa gotowe modele, którymi są VGG16 oraz ResNet50. Największą dokładność uzyskał model ResNet50 z wynikiem 78 procent. Z kolei najgorszy wynik dokładności uzyskał model stworzony własnoręcznie. Za pomocą ResNet50 utworzony został kolaż dla kilku obrazów wraz z ich najbliższymi sąsiadami w kolejności podobieństwa. Przy pomocy macierzy pomyłek można wskazać, że model poradził sobie dobrze. Natomiast najlepiej sklasyfikował obrazy z charakterystycznych kategorii. Przy pomocy głębokich sieci neuronowych możliwe jest wyszukiwanie podobnych obrazów cyfrowych na dobrym poziomie.
